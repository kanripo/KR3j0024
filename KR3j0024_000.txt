# -*- mode: mandoku-view -*-
#+TITLE: 獨斷
#+DATE: 2015-09-23 10:12:24
#+PROPERTY: JUAN 0

<md:KR3j0024_SBCK_002-15b>¶
<md:KR3j0024_SBCK_000-1a>¶
<pb:KR3j0024_WYG_000-1a>
欽定四庫全書　　　　　子部十
　獨斷　¶　　　　　　　　雜家類二(雜考之屬/)
　　提要
　　　　(臣/)等謹案獨斷二巻漢蔡邕撰王應麟玉海
　　　　謂是書間有顛錯嘉祐中余擇中更為次序
　　　　釋以己説故别本題新定獨斷¶擇中之本今
　　　　不𫝊然今書中序厯代帝系末云從髙祖乙
　　　　未至今壬子嵗四百一十年壬子為靈帝建
<pb:KR3j0024_WYG_000-1b>
　　　　寧五年而靈帝世系末行小註乃有二十二
　　　　年之事又有獻帝之諡則决非邕¶之本文蓋
　　　　後人亦有所竄亂也是書於禮制多信禮記
　　　　不從周官若五等封爵全與大司徒異而各
　　　　條解義與康成禮註合者甚多其釋六祝一
　　　　條與康成大祝註字句全符則其所根據當
　　　　同出一書又續漢書輿服志樊噲冠廣九寸
　　　　髙七寸前後出各四寸是書則謂髙七寸前
<pb:KR3j0024_WYG_000-2a>
　　　　出四寸其詞小異劉昭輿服志註引獨斷曰
　　　　三公諸侯九旒卿七旒今本則作三公九諸
　　　　侯卿七建華冠註引獨斷曰其狀若婦人縷
　　　　鹿今本並無此文又初學記引獨斷曰乗輿
　　　　之車皆副轄者施轄於外乃復設轄¶者也與
　　　　今本亦全異此或諸家援引偶訛或今本𫝊
　　　　冩脱誤均未可知然全書條理統貫雖小有
　　　　參錯固不害其宏㫖究考證家之淵藪也乾
<pb:KR3j0024_WYG_000-2b>
　　　　隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　¶　　總　校　官　(臣/)　陸　費　墀


<pb:KR3j0024_WYG_001-1a>
欽定四庫全書
　
